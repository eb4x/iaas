==================================
Teknisk styringsgruppe sitt mandat
==================================

Bakgrunn
========

Det er behov for å ta tekniske beslutninger underveis i prosjektet IaaS UH-sky.
Styringsgruppen vil ikke være tilstrekkelig operativ i forhold til å kunne ta
tekniske beslutninger i prosjektet og nedsetter derfor en teknisk
styringsgruppe for dette formålet.

Mandat
======

#. Gruppen skal ta tekniske beslutninger innenfor prosjektets mandat, mål,
   økonomiske og tidsmessige rammer.

#. Teknisk styringsgruppe rapporterer til styringsgruppen via programleder.

#. Alle beslutninger som vil medføre endringer i timeplan meldes
   styringsgruppen med begrunnelse og kan overprøves av denne. Beslutninger som
   endrer mål eller økonomiske rammer skal legges fram for styringsgruppen.

#. Teknisk styringsgruppe skal være en støtte for teknisk prosjektleder, bidra
   til tekniske avklaringer og aktivt bidra til at prosjektet når sine mål.

#. Teknisk styringsgruppe skal bidra med forankring av tekniske vurderinger,
   løsninger og valg med de faglige miljøene hos deltagerorganisasjonene.

#. Teknisk prosjektleder rapporterer til teknisk styringsgruppe på tekniske
   spørsmål. Øvrig rapportering i hht prosjektets organisering.

#. Teknisk styringsgruppe skal melde vesentlige risikoer de ser til
   styringsgruppen

